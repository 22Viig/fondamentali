---
layout: page
title: Human-Centred Artificial Intelligence 1
args: (Human-Centred AI Framework)
permalink: /HCAI-01/

---

Argomenti
- [1. Human-Centred Artificial Intelligence](#1-Human-Centred-Artificial-Intelligence)
- [2. Human-Centred Artificial Intelligence Framework](#2-Human-Centred-AI-Framework)

## Human-Centred Artificial Intelligence
La Human-Centred Artificial Intelligence si propone di sviluppare sistemi che non sostituiscano l’uomo, ma lo amplifichino, potenzino e supportino, mantenendo un equilibrio tra automazione e controllo umano. 

Questo approccio nasce come risposta alla visione tradizionale dell’AI, focalizzata sull’autonomia delle macchine, e pone al centro valori umani quali diritti, giustizia e dignità, oltre a obiettivi individuali come creatività, responsabilità e connessioni sociali. Il design di HCAI si basa su metodologie di user experience, coinvolgendo stakeholder e garantendo affidabilità, sicurezza e trasparenza. 

HCAI propone una visione del futuro tecnologico basata su controllo umano, valori etici e amplificazione delle capacità individuali, mentre gli scettici ritengono che il progresso continuerà a dipendere soprattutto da algoritmi sempre più avanzati. La sfida è dimostrare che un approccio centrato sull’uomo può portare benefici concreti, sostenendo creatività, responsabilità e connessioni sociali, in un contesto di innovazione che, se guidata con attenzione, può migliorare la vita di molti.


### Artificial Intelligence

L’AI è l’insieme di artefatti capaci di percepire l’ambiente e agire per raggiungere obiettivi. Il futuro dell’AI passa attraverso un equilibrio tra innovazione tecnologica e responsabilità sociale, per garantire benefici diffusi e ridurre i rischi.


### Responsable AI

La Responsable AI è assunzione di responsabilità per il potere che l’AI porta. Non è l’AI ad essere responsabile, ma chi la progetta e la utilizza. Ciò implica considerare le conseguenze sociali e culturali, progettando sistemi secondo principi etici e valori umani. Si parla di value pluralism, includendo aspetti come equità, sicurezza, benessere e solidarietà, e di tre approcci etici: Ethics in Design, Ethics by Design ed Ethics for Designers, che spaziano dalla regolamentazione alla integrazione del ragionamento etico negli algoritmi.

## Human-Centred AI Framework

La Human-Centred AI Framework evidenzia l’importanza di progettare sistemi che combinino alti livelli di automazione con alti livelli di controllo umano. L’obiettivo è superare la visione tradizionale che vede più autonomia come meno controllo umano, proponendo un approccio che valorizzi la creatività, la responsabilità e le connessioni sociali. Questo è cruciale soprattutto in ambiti complessi come trasporti, sanità, finanza e difesa, dove errori possono avere conseguenze gravi. Per garantire sicurezza e affidabilità, si suggeriscono strategie come controlli di attivazione e override, audit trail per analizzare le prestazioni e una progettazione basata sull’umiltà, consapevole dei possibili fallimenti.

Il Framework critica i modelli a una dimensione dei livelli di automazione, come quelli applicati alle auto autonome, perché non considerano adeguatamente il ruolo umano. Viene sottolineato che gli esseri umani devono monitorare i sistemi autonomi e sapere cosa stanno facendo, per evitare incidenti. Allo stesso tempo, si riconosce che l’automazione può ridurre errori umani, ma richiede design vigilante e controlli ben progettati per essere efficace. Il quadrante desiderato nel framework bidimensionale HCAI è spesso quello in alto a destra, che rappresenta alti livelli di controllo umano e alti livelli di automazione, necessari soprattutto per compiti complessi e poco compresi.

Separare i livelli di automazione dai livelli di controllo umano rende chiaro che è possibile ottenere entrambi con una buona progettazione, migliorando così la sicurezza, l'affidabilità e la fiducia nei sistemi automatizzati.






