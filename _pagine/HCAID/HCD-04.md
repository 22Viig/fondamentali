---
layout: page
title: Human-Centred Design 4
args: (Usability Testing)
permalink: /HCD-04/

---

Argomenti
- [1. Usability Testing](#usability-testing)

## Usability Testing

La valutazione dell’usabilità permette di verificare se un sistema interattivo – sito web, app, software o dispositivo – è realmente utilizzabile, efficace ed efficiente dal punto di vista dell’utente. La lezione si concentra su tre aspetti principali: una panoramica dei metodi di valutazione, il test di usabilità, e infine i sondaggi agli utenti.


### Metodo di valutazione

La valutazione dell’usabilità permette di raccogliere informazioni sul grado di usabilità di un sistema. Ciò può avere due obiettivi distinti:

- Formativo, cioè migliorare il sistema mentre è ancora in fase di sviluppo.
- Sommativo, cioè misurare ufficialmente la qualità del prodotto finito.


Lo scopo principale di ogni valutazione è identificare problemi di usabilità e individuare anche elementi positivi da preservare. Ciò significa osservare come gli utenti reali svolgono compiti autentici e analizzare dove riscontrano difficoltà o inefficienze.

Prima di iniziare un test bisogna conoscere la domanda di ricerca. Non si esegue un test di usabilità “per vedere cosa succede”, ma per rispondere a quesiti precisi come:

- gli utenti riescono a completare un compito?
- quale versione di un prodotto funziona meglio?
- la navigazione è chiara?
- un cambiamento progettuale ha migliorato o peggiorato l’esperienza?


Riportiamo alcuni casi che rendono evidente quando un test di usabilità è realmente necessario, per esempio:

- l’aggiornamento di un’app ha portato a una riduzione delle valutazioni degli utenti;
- si vuole capire cosa si aspettano gli utenti da una nuova idea di prodotto;
- si intende convincere colleghi scettici dell’importanza del design centrato sull’utente.

La panoramica dei metodi prosegue distinguendo tra:

- Ispezioni: valutazioni senza utenti, basate su linee guida o esperti.
- Usability test: valutazioni con utenti reali basate sull’osservazione.
- Sondaggi: misurazioni delle percezioni e opinioni degli utenti.

Questi tre metodi coprono gli aspetti fondamentali da osservare: comportamento, interazione, opinioni, difficoltà riscontrate.

### Eseguire e raccogliere dati

Le ragioni principali per effettuare test di usabilità sono:

- verificare se i requisiti degli utenti sono stati soddisfatti;
- scoprire problematiche che impediscono un'interazione ottimale;
- sensibilizzare stakeholder e colleghi mostrando problemi reali e concreti.

I test possono essere svolti in qualunque momento del processo: dai prototipi a bassa fedeltà fino alle versioni più avanzate.

### Il processo di esecuzione
Il test segue un flusso strutturato in tre fasi: preparazione, conduzione e reporting.

- **Preparazione**
Include:

* creazione del piano di test (obiettivi, utenti, durata, risorse, comunicazione dei risultati);
* sviluppo dello script con le attività da svolgere;
* reclutamento dei partecipanti;
* test pilota per verificare che tutto funzioni.

Il piano definisce anche che tipo di dati si raccoglieranno e con quali strumenti.


- **Conduzione**
Durante la sessione si svolgono:

* un briefing iniziale per mettere a proprio agio il partecipante;
* esecuzione delle attività previste dal test;
* un debriefing finale per raccogliere impressioni a caldo.

- **Reporting**
Si analizzano le registrazioni, si individuano i problemi, si categorizzano e si scrive il report finale, che può includere:

* descrizione del problema;
* frequenza con cui si presenta;
* gravità;
* raccomandazioni di correzione.

### Tipologie di dati raccolti

Il test di usabilità può essere:

* qualitativo, basato su osservazioni dirette, think‑aloud, interviste, registrazioni video;
* quantitativo, basato su misure come tempi, tassi di successo, errori, eye‑tracking, A/B testing.

Combinare entrambi tipologie di dati permette una valutazione più completa.

### Il test task

Ogni test si basa su una serie di compiti che gli utenti devono svolgere. La lezione distingue tra:

- key tasks (compiti centrali per capire le funzionalità principali),
- open‑ended tasks (l’utente decide come procedere),
- closed tasks (obiettivo definito).

I compiti devono essere:

* chiari, realistici, brevi;
* ordinati dal più semplice al più complesso;
* privi di suggerimenti involontari;
* privi di contenuti sensibili o offensivi.

### Aspetti etici e protezione dei dati

Un aspetto molto importante coperto dalla lezione riguarda la tutela dei partecipanti. Il Code of Professional Conduct, che stabilisce che:

* il partecipante deve sentirsi sicuro e rispettato;
* deve sapere in anticipo che cosa accadrà;
* non può mai “sbagliare”: se qualcosa va storto, è sempre un problema del sistema, non dell’utente;
* può interrompere in qualunque momento;
* rimane anonimo.

Ci sono inoltre linee guida precise per la gestione dei dati personali, con particolare attenzione a:

* limitazione dei dati raccolti;
* scopi chiari;
* tempi di conservazione;
* modalità di esercizio dei diritti di privacy.

### User Survey

I sondaggi agli utenti sono strumenti utili per raccogliere dati soggettivi sull’esperienza d’uso.

Un sondaggio serve per:

- misurare la soddisfazione o insoddisfazione degli utenti;
- valutare l’efficacia di cambiamenti nel sistema;
- confrontare due prodotti o versioni.

Le domande possono essere aperte, chiuse, qualitative o quantitative, a seconda degli obiettivi della ricerca.

I criteri fondamentali:

- spiegare chiaramente lo scopo all’inizio;
- indicare la durata;
- usare scale coerenti per le risposte;
- formulare domande neutre, non ambigue, senza assunzioni nascoste né doppie negazioni;
- fornire campi di testo libero per ulteriori commenti;
- utilizzare, se possibile, questionari standardizzati e validati.

Il processo del sondaggio segue una logica simile a quella del test di usabilità: definizione degli obiettivi, progettazione del questionario, raccolta dei dati, analisi e reporting.